6. Gjør rede for Norsk næringsutvikling 1500-1800

Næringslivet på 1500-tallet var fortsatt svært preget av svartedauden. De gjengående bølgene av pest førte til at folketallet holde seg jevnt lavt. Mange bønder var av den grunn selveiende, og det var ikke noen klare tendenser til et føydalish system her tillands. På starten av 1500-tallet hadde også hanseat statene fortsatt makt i Norsk næringsliv, men den var synkende, og iløpet av 1550/60 årene hadde deres makt forsvunnet. Kongen brukte denne tiden på å konsolidere sin makt over håndverksgruppene. De hadde tidligere vært del av laug, som fungerte som kartellorganisasjoner som styrte håndverksøkonomien. De var godt tjent på å holde produksjonen lav, og streng kontroll på hvem som kunne utøve håndverk. Dette var negativt for kongen og økonomien generelt, og kongen tok derfor kontroll over laugene, og i mange tilfeller løste de opp. Han kunne ved å kontrollere håndverkerne slik sikre høy produksjon og lavere priser for folk. Håndverkerne utgjorde likevell en solid politisk gruppe, og for å holde de på sin side innførte kongen forbud mot å utøve håndverk i noen stor skala utenfor byene, og han innførte også spesielle privilegium for håndverkerne. 

Trelast og fiskehandelen begynte også å ta skikkelig fart utover 1500-tallet. Fiskeri krevde få invisteringer, og langs kysten var det en svært viktig næring for bønnene, som ofte holdt gården som en sikkerhet ved dårlig fiske. Tørrfisk ble eksportert til Tyskland, men etter reformasjonen sank etterspørselen kraftig pga. endrede ritualer, og markedet flyttet seg mer og mer sør til de katolske landene der. Selve eksporten var kontrollert av handelsmenn i byene som hadde eksportrettigheter, og dette systemet med priviligerte handelsmenn utviklet seg utover 1500, 1600 og 1700-tallet til et nettverk med gjestgiverier, lokale kjøpmenn og representanter for de priviligerte kjøpmennene.

Også trelasthandelen hadde en lignende utvikling. I starten ble treverket stort sett eksportert fra Vestlandet, hvor kjøpmenn fra utlandet selv seilte langs kysten å handlet med bøndene. Etter hver ble hele vestlandet avskoget, og trelasthandelen flyttet da seg lengre inn mot østlandet. Dette førte til en utvikling i handelen hvor mellommenn reiste mellom kysten og innlandet å fasiliterte handelen. Ved forflytningen av handelen østover vokste også nye ladesteder og byer opp og ble viktige handelsteder for telasthandelen. Etter hvert ble også privilegiumsager etablert, disse hadde monopol på oppsaging og eksportering av trelast. De begynte også etter hvert å kontrollere flere ledd av handelen, og tok etter hvert over bla. fløtingen fra hogstområdene til sagbrukene. Med andre ord en lik utdanning som fiskerinæringen. De viktigste markedene for trelasten var i begynnelsen Nederlandsområdene hvor det i stor grad ble brukt til hus og båt/skip bygging. Danmark ble også et marked for trelast, da gjerne av dårligere kvalitet. Handelen flyttet seg etterhvert til Storbritannia. Handelen med Storbritannia holdt seg helt til napoleonskrigene og blokkaden som fulgte. Etter krigenes slutt valgte Storbritannia å føre en strengere merkantalistisk handelspolitikk som førte til at de prioriterte trelast import fra sine egne kolonier i Amerika. Trelasthandelen hadde i likhet med fiskerinæringen store virkninger helt ned til de nedre samfunnslag. Skogseiende bønder og husmenn med skogsdriftsrett fikk etter hvert mulighetene til å tjene store biintekter på skogsdrift. Utover 1700-tallet ble det også vanlig å spekulere i skogseiendommer. Ønsker om rask profitt førte desverre til hogst som var langt fra bærekraftig, og fokuset lå mer på å få mest mulig ut av skogen fremfor bærekraftig hogst og skogsforvaltning. Et resultat av dette kan vi se bla. ved avskogningen av Vestlandet som skjedde på 1500/1600-tallet.

Ved de privilegiumene som ble gitt til handelsmenn i trelast og fiskerinæringen kan vi se fremvokst av en ny maktelite i Norge, et eget **borgerskap**.

Også bergverksindustrien ble for alvor etablert i Norge i denne perioden. Økt behov for edle metaller til bruk som valutta kan ha vært en motivator, mest pga. den voksende økonomien, og større og større fremvekst av en markedsøkonomi. Bergverk ble etablert over hele landet, et av de største ble etablert på Kongsberg hvor det ble hentet ut sølv, Kongberg utviklet seg etter hvert til Norges nest største by som et resultat av den store gruvevirksomheten. Bergverkene fikk i likhet med andre viktige næringer mange særprivilegier av kongen, noe som vitner om den merkantalistiske økonomiteorien som ble fulgt. De fikk tildelt en sirkumfrens rundt sentrum av verket hvor de hadde krav på de naturressursene som de hadde behov for for drift av verket, da i hovedsak tømmer til å drive ovner og utgravning av gruvene før kruttets inntog. Bøndene innenfor sirkumfrensen var dessuten pålagt arbeid for bergverket, arbeidet var dog betalt så det kan ha fungert som en viktig biintekt for bøndene. Bergverkssamfunnene var foruten det svært lukket og issolerte samfunn. De hadde egne kirker og skoler, og arbeiderne kom oftest fra andre deler av landet, f.eks. bergverk i finnmark hadde stor innflyttning fra østlandet, og delvis fra Finnland, Finnene som kom ble en del av den kvenske minoriteten i Finnmark. På høyden av bergverksindustrien var totalt 7000 personer direkte ansatt i bergverkene. Disse arbeiderne var dessuten ofte faglærte og tjente relativt godt. De utgjorde også noen av de første fulltidsarbiederne i Norge, og kan slik sees på som en av de første ordenlige industriene i Norge.

Svartedøden førte for det meste med seg fordeler for bøndene, det vil si for de som overlevde. Jordprisene falt dramatisk, og den nye tilgangen på jord gjorde at mange kunne ta i bruk mer fruktbar jord. Mange flere bønder ble også selveiende, og lå slik ikke lengre under noen stormann. Utover denne perioden gikk jordbruket fra selvbergningsjordbruk og over til salgsjordbruk. Dette førte til utviklingen av en markedsøkonomi hvor folk kunne kjøpe og selge varer ut ifra behov. De voksende trelasts- og fiskerinæringene ga også folk tilgang til inntekter som kunne brukes i disse markedene, disse intektene hjalp også til å videre utvikle markedene. Ny jordbruksteknologi og nye plantesorter som ble distribuert i distriktene(ofte av prester) ga også økt produktivitet og tilgang til et mer variert kosthold. Bønder i spesielt fruktbare områder kunne også selge sitt overskudd, og til og med dyrke frukt som ble solgt i de mer skrinne strøkene. Denne jordbruksøkonomien gjorde det også mulig for byene å vokse seg større, og støtte opp under næringer som bergverkene som ikke sto for noen matproduksjon. Landet ble med andre ord sterkere knyttet sammen. Befolkningsveksten vi så fra 1600 og utover førte til en større etterspørsel etter jord, og mange av gårdene som var lagt brakk etter svartedauden ble nå tatt ibruk igjen. Det førte også til mange oppdelinger av gårder, ned til det punktet at det så vidt var mulig å leve av jorden. Dette fikk som konsekvens at husmannsvesenet ble innført på nytt, og vi fikk igjen et "føydallignende" system med frie"stor"bønder og husmenn som ikke eide jord. husmenne var dog ikke bundet til jorden, og var heller ikke eid av bøndene.

Da eneveldet ble innført i 1660 skjedde det store reformer av både organisasjon av landet, og av det økonomiske systemene. Dette kom kanskje som svar på et behov for modernisering ved den voksende økonomien. Makten ble mye mer sentraliert under kongen, og kollegier, forgjengere til dagens etater ble etablert for å hjelpe i bla. økonomistyringen. En svært viktig reform for handelen var innføringen av et nasjonalt målesystem. Danmark-Norge var et av de første rikene i Europa som innførte et slikt system, og det muliggjode mye mer effektiv handel mellom delene av landet. Overgangen til Amt og økt lojalitet til kongen førte også til mindre korrupsjon, og en generelt mer effektiv økonomi.