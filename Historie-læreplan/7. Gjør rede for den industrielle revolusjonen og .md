7. Gjør rede for den industrielle revolusjonen og konsekvenser av denne

Den Industrielle revolusjonen startet i Storbritannia rundt 1760. Frem mot 1800-tallet var den preget av mange innovasjoner som på ordentlig fikk igang revolusjonen ut over 1800-tallet. England var lenge det eneste landet hvor industrien hadde fått tatt ordentlig fatt, noe av grunnen til dette var forbudet mot eksport av maskiner og ideene bak dem.

På 1600- og 1700-tallet hadde det vokst frem såkalte manefakturer i europa, også i Norge ved f.eks. sukkerrafineriet i Trondheim. Men de var begrenset til relativt småskala produksjon. Dette endret seg med de innovasjonene som opplysningstidens vitenskapelige fremskritt og sosiale omveltninger la til rette for. Mulighetene til å bruke damp og vannkraft på en effektiv måte til å drive maskiner var et viktig vendepunkt. Med hjelp av maskiner ble hver arbeider nå i stand til å mangedobble sin arbeidskapasitet, og som et resultat sank prisene på produserte produkter noe voldsomt, og det ga mer mening for folk å kjøpe de fra fabrikkene fremfor å produsere dem selv.

Revolusjonen kom til Norge på 1840-tallet iform av hovedsakelig tekstilindustri langs akerselva. Her ble fallet i elva utnyttet som energikilde. Det ble også etter hvert etablert maskinverskteder som produserte maskiner og båter. Industrien utviklet seg så utover 1800-tallet, og man regner med at industrien var i startfasen helt til starten på 1900-tallet og inngangen til andre verdenskrig. Norge var ett av de landene som hang med best i industriens utvikling, og dette la på mange måter et grunnlag for den videre utviklinge vi så i bla. velferdsstaten utover 1900-tallet.

Den industrielle revolusjonen skapte en en helt ny samfunnsklasse, arbeiderklassen. Industriens store behov for arbeidskraft ga muligheter til store deler av befolkningen som levde under dårlige kår, og nøt godt av den store befolkningsveksten vi hadde hatt utover 1700 og 1800-tallet. Den førte dog også med seg en helt ny samling med sosiale problemer. Slummer vokste frem rundt fabrikkene, og den nye arbeiderlivsstilen var ikke like forenelig med de gamle familiestrukturne som sørget for et sikkerhetsnett. Man kan derfor si at den industrielle revolusjonen var en utløsende årsak i utviklingen av velferdsstaten, og statens økende ansvar for enkeltmenneskenes sikkerhet og velferd. Samfunnsomveltningens største forandring var kanskje overgangen fra et rent stand samfunn til mer og mer et klassesamfunn med arbeidere og fabrikkeiere.

Arbeiderbevegelsen ble mer organiser mot 1890-tallet, noe som ble vist med bla. fyrstikkarbeider streiken og typografstreiken på denne tiden. De tapte de første større kampene, men organiseringen ga de en samlet front mot fabrikkeierne, og ble slik en gruppe med mer makt enn før. Venstre gjennomførte delvis på bakgrunn av dette en del reformer som bedret arbeidernes arbeidsforhold på slutten av 1800-tallet.