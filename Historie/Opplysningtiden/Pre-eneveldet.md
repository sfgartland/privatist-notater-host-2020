Pre-eneveldet

# Landsorganisasjon på 1500- og 1600-tallet

Øverst i administrasjonen under kongen og riksrådet var hovedlenene, også kjent som slottslenene. Det var fire av disse i Norge, og de ble oppkalt etter den festningen som fungerte som midtpunkt for dem. De fire hovedlenene var: Baahuslen, Akershuslen, Bergenhus og Trondheim len. Nord-Norge ble etter hvert innlemet under Bergenhus, da disse hadde svært sterke økonomiske bånd.

Under hovedlenene var smålenene, i tillegg fantes det noe som het godslen, som tilsynelatene var ganske lik smålenene.

### Innføringen av len-systemet
Da det ikke finnes noe helhetlig oversiktsmateriale for hvordan riket var administrert i senmiddelalderen er det vanskelig å si akkurat når len administrasjonen ble innført, men det virker som om det var len-systemet som rådde som organisasjonssystem iløpet av mesteparten av sen-middelalderen.

Slottslenene ble i all hovedsak styrt av medlemmer av riksrådet til kongen, altså den danske adelen. Den norske verdslige øvrigheten kunne få tildelt gods- eller smålen. Bøndene og andre innbyggere forholdt seg til det smålenet eller godslenet han/hun bodde i.

Inndelingen av smålen var ustabil på starten 1500-tallet, mens slottslenenes inndeling for det meste holdt seg stabil. I overgangen mellom 1500 og 1600 tallet forsvant mange av smålene, samtidig ble det etablert flere og mer stabile hovedlen.

### Lensherrene
Lensherrene fungert som et bindeledd mellom folkene i sitt len og kongemakten. I denne posisjonen var de svært mektige menn, og bestemte hvilke saker som ble behandlet lokalt, og hvilke som kunne gå videre til kongen.

#### Tildeling av len
Tildelingen av len foregikk på svært forskjellige vilkår og i forskjellige omstendigheter, en lensherre kunne bli tildelt et len og få alle intektene fra lenet i bytte mot å stille soldater, lensherren kunne føre regnskap og få en fast sum av lenets overskudd, eller det kunne overføres som pant for lån kongen hadde tatt opp hos den aktuelle adelsmannen. *Disse forskjellige praksisene for tildeling av len vitner om hvor viktig personlige forhold var i politikken på den tiden* 

### **Fodgene** - Strukturen under Lensherren
Lensherene sto i utgangspunktet svært fritt i hvordan de skulle organisere sine len. I praksis dog. ble det opprettet et system av fogderier innad i hvert len. Lederne for disse fogderiene ble kalt *Fogder*. Fogdene hadde som ansvar å kreve inn skatter og avgifter på vegne av øvrigheten, og hadde også påtalemakt, og var de som utførte straffene som folk ble dømt til. Da det gjerne var fogden som folk flest på landsbygda måtte forholde seg til ble han myndighetenes ansikt utad.

#### Byfogdene
Byene hadde i lengre tid hatt et hvist selvstyre. Dette selvstyret besto av et byråd, som besto av representanter fra byborgerne. Deres leder ble kalt borgermesteren, eller *byfogd*. Rollen som byfogd var svært lik fogdenes rolle på landsbygda.

### Lensmannens rolle under fogdene
Lensmannsrollen ble opprettet allerede på 1200-tallet, og fungerte som en lokal skatteinnkrever og politimyndighet. Etter den mer strenge innlemelsen under Danmark i 1536, og påfølgende opprettelse av fogderiene som nederste administrative enhet gikk lensmannsrollen over til en mer representativ rolle for bøndene i fogderiene. De ble derfor kalt bondelensmann, dette hjalp også til å skille de fra lensherrene(som også ble kalt lensmann).

Lensmenne ble nå valgt av fogden, men måtte bli godkjent av allmuen, og han ble vanligvis valgt blant bøndenes "fremste". Han ble slik en slags mellommann mellom øvrigheten og allmennfolket/bøndene.

# Rettsvesenet
Det rettsvesenet vi har idag kan spore sine røtter tilbake til utviklingen vi så på 1500- og 1600-tallet.

Den øverste domstolen var *herredagene* som besto av utsendinger fra det danske riksrådet. Under herredagene lå det 2 overlagting, ett i Oslo med ansvar for Østlandet, og ett i Bergen, med ansvar for resten av landet. *Lagtingen* lå igjen derunder, det fantes ca 12 av disse lagtingene  i landet, og de ble styrt av hver sin lagmann. Lagmenne stilte til *herredagene* som representanter for sine ting. Under lagtingene lå bygdetingene. 

Det var ikke disse strukturene av ting som i seg selv var nyskapende, de hadde sin rot helt fra rikssamlingen på 900 og 1000-tallet, og videre etter de lovreformene som fulgte(f.eks. Magnus Lagabøtes Landslov). Det som var nytt var derimot organisasjonen av disse til et fast hieriaki, med bygdetingene som nederste instans hvor folk kunne fremme sine saker, og de øvrige lagtingene og herredagene som appell instanser.

### Sorenskriveren
Sorenskriver-embetet ble opprettet på 1500-tallet. I begynnelsen var hans rolle kun å hjelpe bygdetingen å skrive dommene, men rollen utviklet seg etter hvert til å også ha ansvar som dommer.